---
title: 自姚安出普淜
date: 2020-09-24 13:55:36
tags:
---

明代：程本立

层关飞鞚出寒云，万木归鸦乱夕曛。
山自蜻蛉川口合，路从鹦鹉岭西分。
道傍筑室新成市，塞上屯田久驻军。
远客谁无乡土念，悲笳吹动不堪闻。

## 作者简介

程本立（?—1402）明浙江崇德人，字原道。程德刚子。洪武中举明经、秀才，授秦府引礼舍人，历长史，受累谪云南为吏。洪武三十一年征入翰林，预修《太祖实录》，迁右佥都御史。建文三年坐事贬官，仍留纂修。《实录》成，出为江西副使。未行，燕兵入京，自杀。https://so.gushiwen.org/authorv_b5631f39e0f0.aspx